# Generelle vilkår for leie av persondata

Utleier: Håvard Dagenborg Johansen

## Bakgrunn

All behandling av personopplysninger må ha et [rettslig
grunnlag](https://www.datatilsynet.no/regelverk-og-verktoy/veiledere/veileder-om-behandlingsgrunnlag/) for å være lov (jf. personvernforordningen artikkel 6).

## Omfang 

Denne avtalen omfatter behandling av data som omhandler utleier og
personer i utleiers husholdning (persondata), og som det ikke
eksisterer annet rettslig behandlingsgrunnlag jf. personvernforordningen
artikkel 6. Avtalen ansees inngått når slik
data tas i bruk, uansett måte den er hentet inn på eller
behandles. Anonymisering og pseudo-anonymisering av persondata ansees
som en behandling etter denne avtalen. Anonymisert/pseudo-anonymiser
persondata anses også som persondata etter denne avtalen.

## Leiers plikter

Leier forplikter seg å melde fra til utleier før behandling av
persondata finner sted, og til å holde utleier informert om vesentlig
endringer i forhold rundt behandlingen. Dersom leier behandler data
uten å melde fra til utleier, eller misligholder denne avtalen vil det
tilkomme et kontrollgebyr. Administrativt gebyr og leiepris skal
betales inn til utleier på avtalt konto.

Leie av data etter denne avtale gir ikke leier andre rettighet til
data enn det formålet som er avtalt.


## Priser 

- Administrativt gebyr: kr 9.300,-
- Data punkt: kr 230,-
- Kontrollgebyr: kr 53.000,-



